道言浅近说（附：三丰先生辑说）
（一）①

　　失道者，其层次须知三候三关。大抵不外四言，无为之后，继以有为;有为之后，复返无为"而已。

　　(二)

　　内丹功夫亦有小三候，积精累气为初候，开关展窍为中候，筑基炼己为三候。下手于初候求之，大抵清心寡欲，先闭外三宝，养其内三宝而已。

　　(三)

　　《系辞》，"穷理尽性，以至于命"，即是道家层次，一步赶一②步工夫。何谓穷理？读真函，访真诀，观造化，参河洛，趁清闲而保气，守精神以筑基。一面穷理，一面尽性，乃有不坏之形躯，以图不死之妙药。性者内也，命者外也，以内接外，合而力一，则大道成矣。"以至于"三字明明有将性立命，后天返先天口诀在内，特无诚心人，再求诀中诀以了之也。

　　(四)

　　"凝神调息，调息凝神"八个字，就足下手工夫。须一片做去，分层次而不断乃可。凝神者，收已浦之心，而入其内也。心未清时，眼勿乱闭，先要自劝自勉，劝得回来，清凉恬淡，始行收入气穴，乃曰凝神。凝起神了，然后如坐高山而视众山众水，如燃天灯而照九幽九昧，所谓凝神于虚者，此也。调息不难，心神一静，随息自然，我只守其自然，加以神光下照，即调息也。调息者，调度阴跃之息，与吾心中之气，相会于气穴中也。

　　(五)

　　心上于脐下曰疑神，气归于脐下曰调息。神息相依。守其清净自然曰勿忘，顺其清净自然曰勿助。勿忘勿助，以默以柔，息活泼而心自在。即用钻字诀。以虚空为藏心之所，以昏默为息神之乡，三番两次，澄之又澄，忽然神息相忘，神杰融合。不觉恍然阳生，而人如醉矣。

　　（六）

　　真消息，玄关发现时也。凡丹旨中有"先天"字、'真"字、"元"字，皆是阴阳鼎中生出来的，皆是杳冥昏默后产出来的，就如混沌初开诸圣真一般，以后看丹经可类推矣。

　　(七)

　　学道甚难，传道亦不易。传道右甚勤，学道者可懒乎?传道者耐烦，学道者可不耐烦乎?学不精，功不勤，心不清，神不真，以此入道。万无一成。孔子曰:"知几其神乎"。不曰其念其意，而曰其神，可见微动之息，非神不知也。今为分之曰，微动者几，大动者直。欲知其几，使心使意使念终不得见也。神乎！神乎！

　　（八）

　　神要真神，方算先天。真神者，真念是他，真心是他，真意是他。如何辨得真?诀曰：玄关火发，杳冥冲醒，一灵独觉者是也。丹家云："一念从规中起"，即真神、即真念也。又云，"微茫之中，心光发现"，即真神、即真心也。又云:"定中生慧，一意斡旋"，即真神、即真意也。真神从不神中炼出，学者知之。

　　(九）

　　学道人原有常格宜破，乃能引心入理，热心去则冷心来，人心绝则道心见。此吾所以撇功名势利，弃儿女家园也。顶真学道，要把道当为奇货可居，乃有效验。

　　(十)

　　大道以修心炼性为首，性在心内，心包性外。是性为定理之主人，心为栖性之庐舍。修心者，存心也；炼性者，养性也。存心者，坚固城郭，不使房屋倒坍，即筑基也;养性者，浇培勤鄂，务使内药成全，即炼己也。心朗朗，性安安，情欲不干，无思无虑，心与性内外坦然，不烦不恼，此修心炼性之效，即内丹也。

　　(十一)

　　世有学道数月，而不见其寸进者，为无真心向道也。人若有心于道，自然无事于心；人若心重于道，自然心轻于事;人若心浓于道，自然心淡于事。守其性兮不散乱，存其神兮不昏沉，又安有渴睡杂念之扰哉！础！理胜欲则存，欲胜理则亡。

　　(十二)

　　潜心于渊，神不外游，心牵于事，火动于中，火动于中。必摇其精。心静则息自调，静久则心自定。死心以养气，息机以纯心。精、气、神为内三宝，耳、目、口为外三宝，常使内三宝不逐物而游，外三宝不透中而扰，呼吸绵绵，深入丹田。使呼吸为夫妇，神气为子母，子母夫妇，聚而不离，故心不外驰，意不外想，神不外游，精不妄动，常熏蒸于四肢，此金丹大道之正宗也。

　　(十三)

　　大道从"中"字入门，所谓“中”字者，一在身中，一不在身中。功夫须两层做:第一寻身中之中，朱子云"守中制外"，夫守中者，须要回光返照，注意规中，于脐下一寸三分处，不即不离，此寻身中之中也;第二求不在身中之中，《中庸》云'喜怒哀乐之未发”，此未发时，不闻不见，贼慎幽独，自然性定神清，神清气慧，到此方见本来面目，此求不在身中之中也。以在身中之中，求不在身中之中，然后人欲易净，天理复明，千古圣贤仙佛，皆以此为第一步功夫。

　　(十四)

　　打坐之中，最要凝神调息，以暇以整，勿助勿忘，未有不逐日长工夫者。

　　(十五)

　　凝神调息，只要心平气和。心平则神凝，气和则息调。心平"平"字最妙，心不起波之谓平，心执其中之谓平，平即在此中也。心在此中，乃不起波。此中，即丹经之玄关一窍也。

　　(十六)

　　修炼不知玄关，无论其他，只此便如人暗室一般，从何下手?玄关者，气穴也。气穴者，神入气中，如在深穴之中也。神气相恋，则玄关之体已立。

　　(十七)

　　古仙云，"调息要调真息息，炼神须炼不神神。"真息之息，息乎其息者也;不神之神，神乎其神者也。总要无人心，有道心，将此道心返入虚无，昏昏默默，存于规中，乃能养真息之息，得不神之神。

　　(十八)

　　初学必从内呼吸下手，此个呼吸，乃是离父母重立胞胎之地。人能从此处立功。便如母呼亦呼、母吸亦吸之时。好象重生之身一般。

　　(十九)

　　大凡打坐，须将神抱住气，意系住息，在丹田中宛转悠扬，聚而不散，则内藏之气与外来之气交结于丹田。日充月盛，达乎四肢，流乎百脉，撞开夹脊双关，而上游于泥丸，旋复降下绛宫，而下丹田。神气相守，息息相依，河车之路通矣。功夫到此。筑基之效已得一半了，总是要勤虚炼耳。

　　(二十)

　　调息须以后天呼吸，寻真人呼吸之处。古云："后天呼吸起微风，引起真人呼吸功。"然调后天呼吸。须任他自调，方能调得起先天呼吸，我惟致虚守静而已。真息一动，玄关即不远矣。照此进功，筑基可翘足而至，不必百日也。

　　(二十一)

　　《道德经》"致虚极，守静笃"二句，可浑讲亦可析讲。浑言之，只是教人以入定之功耳。析言之，则虚是虚无，极是中极，静是安静，笃是专笃。犹言致吾神于虚无之间，而准其中极之地，守其神于安静之内，必尽其专笃之功。

　　(二十二)

　　人心者二，一真一妄。故觅真心者，不生妄念，即是真心。真心之性格最宽大、最光明，真心之所居最安然、最自在。以真心理书，千条一贯;以真心寻道，万殊一本。然人要用他应事，就要养得他壮大，就要守得他安闲，然后劳而不劳，静而能应。丹诀云，心走即收回，收回又放下，用后复求安，求安即生悟也。谁云闹中不可取静耶?

　　(二十三)

　　游方枯坐，固非道也。然不游行于城市云山，当以气游行于通身关窍内乃可，不打坐于枯木寒堂，须以神打坐于此身妙窍中乃可。

　　(二十四)

　　学道以丹基为本，丹基既凝，即可回家躬耕养亲，做几年高士醇儒，然后入山寻师，了全大道。彼抛家绝妻、诵经焚香者，不过混日之徒耳，乌足道!

　　(二十五)

　　保身以安心养肾为主，心能安则离火不外荧，肾能养则坎水不外湍。火不外荧，则无神摇之病，而心愈安;水不外湍，则精智涸之症，而肾愈澄。肾澄则命火不上冲，心安则神火能下照，神精交凝，乃可以却病，乃可以言修矣。

　　(二十六)

　　凡人养神养气之际，神即为收气主宰。收得一分气，使得一分宝，收得十分气，使得十分宝。气之贵重，世上凡金凡玉，虽百两不换一分，道人何必与世上争利息乎?利多生忿恚，忿恚属火，代办火种，忿恚一生，气随之走，欲留而不能留，又其甚者。连母带予一齐飞散。故养气以诚忿恚为切，欲戒忿恚，仍以养心养神为切。

　　(二十七)

　　功名多出于意外，不可存干禄之心。孔子曰，"学也，禄在其中矣。"修道亦然，不可预贪效验。每逢打坐，必要心静神凝，一毫不起忖度希冀之心，只要抱住内呼吸做功夫。

　　(二十八)

　　炼心之法，自小及大。如今三伏大炎，一盏饭可也，再求饱不可也；一片凉可也，再求大凉不可也;数点蚊不足畏也，必求无蚊不能也。自微及巨，当前即炼心之境。从苦中求甘、死里求生，此修道之格论也。

　　(二十九)

　　金丹之道，虽曰易知难行，然不可不求其知，以为行之地也。知苟不正，行于何往?知苟不精，行安所入?知且未熟，奚云口诀！

　　(三十)

　　学道之士，须要清心清意，方得真清之药物也。毋逞气质之性，毋运思虑之神，毋使呼吸之气，毋用交感之精。然真精动于何时，真神生于何地，真气运于何方，真性养于何所，是不可不得明辨以晰者，而细言之也。

　　(三十一)

　　气慧者神自清，气即人身之时神表也，有何难知?特患心不静定耳。进气是修道第一步要紧工夫，若不静心细参，则不能知终知始，如何使得下手?懵懂下手，知此不知彼，心中忙了又忙，遂时时有琐碎之心，而不团聚，故本一心分作数心，何能一心做工夫?凡学道总要诚一，一枪下马，免得另来打战。

　　(三十二)

　　凡下手打坐，须要心神两静，空空寂寂，鬼神不得而知。其功夫只宜自考自信，以求自得。所谓诚其意者，毋自欺也。诚于中自形于外，是以君子必慎其独。

　　注释：

　　①本条与下列各条的顺序号皆点校者所加，以便称引。

　　②一:原缺，从抄本补。

　　附:三丰先生辑说

　　先生曰:"空青洞天向多有仙真来游，留下丹诀去者，此亦度人觉世之心也。山中人何必另寻瑶草、别采仙花，只此是救命符、延年药也。今特节录存之，以公好道之士。"

　　白紫清《凋息诀》云:夫调息有法度，有器用，有火候，三者有参伍错综之妙用，须知之熟，思之稔，下手自砉然而解。调息火候:有摄取之息。必要能虚能谦，精方入鼎，所谓缩地法也;有采取之息，神要不动不摇，药自就范，所谓拿云手也;有交媾之息，须要六极大定，片念不生;有进火之息。以意逼之，所谓起巽风。运坤火是也；有退符之息。以神敛之，所谓归其根、复其命是也;有卯酉沐浴之息，乃柔字而已。诸般调息，与法度、器用宜参看。调之者，调度得其宜也。

　　紫清翁《玄关决》云：玄关者，求玄之关道、玄妙之机关也。有体有用。何谓体?寂然不动。何谓用?感而遂通。不动有时候。神气交嫡之初，纟因 纟因 ，浑浑沦沦，是为一关，所谓四大五行不着处是也;神气交媾之际，昏昏默默，杳杳冥冥，是又一关，所谓无声无臭、天内无外是也;及至静极生动，而用乃出焉，混混续续。兀兀腾腾，真气从规中起，是又一关。所谓念头起处为玄牝是也;念头起处，醉而复苏，有一个灵觉，当下觉悟，是又一关，所谓时至神知是也;此时以灵觉为用，如线抽傀儡，机动气流，微微逼过尾闾，是叉一关，所谓斡转魁罡运斗构，正此时也;沐浴卯门又一关;飞上泥丸又一关;归根复命。沐浴酉户又一关;大休歇、大清静，空空忘忘，还于至静又一关。玄关之体用如此，千经万论皆在是也。

　　紫清翁《炉鼎诀》云:《四百宇》宜熟玩"此窍非凡窍"一首，道尽鼎器之妙。"此窍"二字，分内外两个看。"非凡"者，赞词也。乾坤合之为外窍，神气藏于其中为内窍。神气交而坎离生，坎离交而元精产。此精不是寻常精，乃是白虎首经至宝也，得之者立登仙界。此就还丹言。若小丹所用，则试与人言曰:"此窍非凡窍，阴阳共合成。名为二气穴，内有真阳生。"可晓然矣。仙家有三秘:火候、药物、炉鼎，此诗尽炉鼎之妙矣。

　　紫清翁《动几论》云，孔子曰："几者动之微"。又曰:"夫乾，其动也直"。孟子以直养，是以微动之直，养而至大，塞乎天地之间也。直，刚气也，即乾爻之一也，即初九也，即颜子得一之一也。直与一一也，动在人之窍中，十二时皆有。总要静以存之，方能动以察之耳。无味之中寻有味，无事之中寻有事，其在斯乎?

　　陆潜虚者，明嘉靖间回翁度之。其《论调息法》云:如何是勿忘?曰:守自然。如何是勿助?曰，顺自然。如何守?曰:依息。如何顺?曰，平息。依息则息能通矣，平息则息能匀矣。问，守与顺是二乎?是一乎?曰，知所以守，则知顺之矣;知所以顺，则知守之矣。是二是一，原是不错。由博返约，惟在凝神，切勿用意，如用意，则非真意。真意从静中生，鸿檬初判，无有染着，乃克用之。故要死过来乃知生，不知生亦不知死，生死是动静深机。

　　潜虚翁《又论调息法》云:凡调息以引息者，只要凝神入气穴。神在气穴中，默注阴跃，不交而自交，不接而自接，所谓隔体神交理最详，古仙已言之确矣。所谓离形交气，别有口传也。所谓男不宽衣;女不解带，敬如神明，爱如父母，皆此凝神聚气而已，故曰道归自然。《参同》曰，"自然之所为兮，非有邪伪道。"此之谓也。

　　潜虚翁《三论调息法》云：今夫水与水合，火与火合，风与风合，云与云合，常理也。调息者以气合气，何待强为?只要凝神入气穴，神光下照阴跃脉，不期而会者，一气之感通，自然而然也。屯封曰:"以贵下贱，大得民也。"咸卦曰:"止而悦，男下女，是以亨。"《易》于交接之道，盖已言之的矣。但调息之法，有法功，有器用，丹道始终不离。

　　先生曰，"吾与涵虚子谈七返九还金液大丹之道，涵虚曰:据先生言，是皆刀圭妙用耳。他曰见涵虚作《戊已二土篇》，深合元意，爱录而传之。学人欲了长生，舍此不能通神也。"

　　涵虚曰，《悟真篇》云，"离坎若还无戊己，虽含四象不成丹。只缘彼此怀真土，遂使金丹有返还。"此四句诗，极尽和合丹头之妙。盖以火中生木汞，水皿产金铅，木火金水，含四象于坎离之间，此时离中有己，坎中有戊，二土为媒，四象可合也。或谓真意属土，土有戊已，得非有二意乎?曰:似也，然非也。名为意则一，号为土则二，以一意分作两意。乃有二土之可名，始有内外之可别，然必知动知静焉。原夫戊土者，外药也，阴里真阳也。以动为主，故取坎之期，惟侦其动，知动者意也，即以知动之时为一土;己土者，内药也，阳里真阴也，以静为主，故填离之后，致养于静，知静者意也，即以知静之时为一土。此一意分为两意，而可名为二土者也。又以两意合为一意，斯无二土之可拘，并尤内外之可执，然必能动能敝焉。原夫己上者，内丹也，亦可变为戊土，以离日而映坎月，种铅得铅，只见戊而不见己，静能入乎动也;戊土者，外丹也，亦可化为己土，以坎阳而补离阴，种汞得汞，只见己而不见戊，动能并乎静也。此两意合为一意，而不拘为二土者也。然则彼此怀真土，亦各怀其一土乎?亦共怀其一土乎?聪明活泼人自了然也。金丹返还之道，非此真意不行。匪惟和合四象，并能驱使四象，何也?盖以木中藏火，投之水乡而火发，木载金升，汞去复来，火得金而为返也;水里生金，烹以大功而水沸，金随木上，铅去复回，金得火而为还也。金火返还之术，即是七返九还金液大丹。人欲大丹成就，舍此真意奚由哉?紫阳曰："赤龙黑虎各西东。四象交加戊已中。"陶仙谓"龙从火出，青龙变为赤龙;虎向水生，白虎更名黑虎。"只这"龙虎赤黑"四字。已具四象。交加者，攒簇也。愚按作丹之士。欲使四象攒簇，必令五行棚辕，其所们，戊已中"者，不是离中、坎中。乃是中宫、中央也。东西间隔，刀土仑之，二物变为四象，四象团入一村，一村聚会五行。五行聚而丹乃结，故下二句曰："复垢自兹能应用，金丹谁道不成功！复垢应用，十月火符也。进火于复，退符于垢，运用抽添，自然中度，金丹乃可成矣。丹家以"戊己”为"刀"、"二土"为"圭"者，结字肖形，正示人以打合之意。但二土为圭，人所共知;戊己为刀，人所鲜知者。潜虚云:"有一士人会意而解勹①己字、丿②戊字。前无所本，似为得之。"涵虚云:非无本也。琴谱以数字攒一字，一字取一画，合左右投弹之法，备见于一字之中，此即以琴谱为本者也。勹者已之头，丿者戊之旁，戊己，以"刀圭"两字合之，盖望人将离己坎戊之二土合为一处也。仙家隐语，往往如是。

　　①原注:音捏。

　　②原注:音撇。